---
layout: page
header:
  image_fullwidth: header_poly2.png
  title: Attributen via iDIN
permalink: /uitgifte-idin/
language: nl
translations:
  en: /issuance-idin
---

[iDIN](https://www.idin.nl/consumenten/) is een gezamelijke
authenticatiedienst van banken in Nederland. Hiermee kan iedereen
inloggen die elektronisch kan bankieren. Het inloggen via iDIN werkt
net zo als het inloggen bij de eigen bank, typisch via de eigen
bankpas, een speciaal apparaatje (een *reader*), of via eenmalige
codes via SMS of papier.

De stichting Privacy by Design heeft een eigen aansluiting op iDIN en
kan zo attributen krijgen over degene die via iDIN inlogt, namelijk:

 * initialen
 * achternaam
 * geboortedatum
 * leeftijdsgrenzen (boven de 12, 16, 18, 21 of 65)
 * geslacht
 * adres
 * postcode
 * plaats.

Deze persoonlijke attributen zijn afkomstig van de bank van de
gebruiker. De juistheid van deze attributen is de verantwoordelijkheid
van deze bank. De stichting voert er zelf geen controle op uit.

De stichting ontvangt, na toestemming van de gebruiker, deze
attributen en zet er een eigen digitale handtekening op. Het resultaat
levert een **iDIN credential** in de app van de gebruiker, met daarin
bovenstaande attributen. De stichting verwijdert deze attributen na
uitgifte uit de eigen systemen. De stichting houdt geen eigen log bij
van de uitgifte: de stichting slaat niet op welke attribute op welke
moment aan wie uitgeven worden.

De geldigheid van dit iDIN credential is *een jaar*. Het attribuut dat
het meest gevoelig is voor verloop is het adres (inclusief postcode en
plaats). Nadat de geldigheid van het iDIN credential verlopen is, moet
de gebruiker een nieuwe versie ophalen. Dit werkt op dezelfde manier
als de eerste uitgifte van een iDIN credential, met een nieuwe login
bij de eigen bank.

De aansluiting van de stichting Privacy by Design op iDIN bevindt zich
vooralsnog in een pilot fase waarin er voor de stichting en de
gebruiker geen kosten verbonden zijn aan inloggen van iDIN. Dit zal op
enig moment gaan veranderen. 

[Terug](/uitgifte) naar uitgifte van attributen.
