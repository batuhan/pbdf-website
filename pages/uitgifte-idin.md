---
layout: page
title: Achtergrond informatie over iDIN attribuut-uitgifte
header:
  image_fullwidth: header_unsplash_1.jpg
  title: Privacy by Design Foundation
permalink: /uitgifte-idin/
---

[iDIN](https://www.idin.nl/consumenten/) is een gezamelijke
authenticatiedienst van banken in Nederland. Hiermee kan iedereen
inloggen die elektronisch kan bankieren. Het inloggen via iDIN werkt
net zo als het inloggen bij de eigen bank, typisch via de eigen
bankpas, een speciaal apparaatje (een *reader*), of via eenmalige
codes via SMS of papier.

De stichting Privacy by Design heeft een eigen aansluiting op iDIN en
kan zo attributen krijgen over degene die via iDIN inlogt, namelijk:

 * initialen
 * achternaam
 * geboortedatum
 * geslacht
 * adres
 * postcode
 * plaats.

Deze persoonlijke attributen zijn afkomstig van de bank van de
gebruiker. De juistheid van deze attributen is de verantwoordelijkheid
van deze bank. De stichting voert er zelf geen controle op uit.

De stichting ontvangt, na toestemming van de gebruiker, deze
attributen en zet er een eigen digitale handtekening op. Het resultaat
levert een **iDIN credential** in de app van de gebruiker, met daarin
bovenstaande attributen. De stichting verwijdert deze attributen na
uitgifte uit de eigen systemen. De stichting houdt geen eigen log bij
van de uitgifte.

De geldigheid van dit iDIN credential is *een jaar*. Het attribuut dat
het meest gevoelig is voor verloop is het adres (inclusief postcode en
plaats). Nadat de geldigheid van het iDIN credential verlopen is, moet
de gebruiker een nieuwe versie ophalen.

De aansluiting van de stichting Privacy by Design op iDIN bevindt zich
in een pilot fase, tot 1 september 2017, waarin er voor de stichting en de
gebruiker geen kosten verbonden zijn aan inloggen van iDIN. Dit zal na
1 september waarschijnlijk gaan veranderen.

[Terug](/uitgifte) naar uitgifte van attributen.
