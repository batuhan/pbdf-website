---
layout: page
title: Privacy Policy
header:
  image_fullwidth: header_unsplash_1.jpg
  title: Privacy by Design Foundation
permalink: /privacy-policy/
---

De stichting Privacy by Design verwerkt persoonsgegevens voor het
realiseren van attribuut-gebaseerde authenticatie en ondertekening via
het systeem [IRMA](/irma), een afkorting voor I Reveal My Attributes.
De stichting houdt zich daarbij aan de Wet Bescherming
Persoonsgegevens.

De opzet van IRMA is zodanig dat persoonsgegevens, in het bijzonder
attributen, bij de gebruiker zelf, en niet bij de stichting,
opgeslagen worden, in de IRMA app op de eigen telefoon of tablet.  De
stichting bewaart per gebruiker enkel een email adres en een zeer
beperkte verzameling historische gebruiksgegevens, zoals hieronder
nader verklaard wordt.

Door de stichting worden op twee manieren persoonsgegevens verwerkt.

1. **Continu.** Bij registratie creÃ«ert een gebruiker van IRMA een
   account en geeft daarbij een zelfgekozen email adres op. Dit email
   adres wordt door de stichting bewaard en beschermd, totdat de
   gebruiker de gegevens verwijdert en/of het account opheft, in de
   [mijnIRMA](/mijnirma) omgeving.

   Het email adres is het gegeven waarmee de stichting accounts
   onderscheidt. Het email adres wordt ook gebruikt voor communicatie
   met de gebruiker, bijvoorbeeld bij login op
   [mijnIRMA](/mijnirma). De stichting houdt het email adres van een
   IRMA gebruiker geheim en geeft derden er geen toegang toe, tenzij
   daar een wettelijke verplichting toe bestaat. De stichting gebruikt
   het email adres enkel ten behoeve van de functionaliteit van IRMA.

   Per account houdt de stichting gebruiksgegevens ("logs") bij. Het
   enige doel daarvan is om een IRMA gebruiker inzage te geven in het
   gebruik van het account dat aan een email adres gekoppeld is, om
   eventueel misbruik te kunnen detecteren en het account af te kunnen
   sluiten. Deze log-gegevens worden bewaard en beschermd totdat ze
   door de gebruiker verwijderd worden. De logs bevatten enkel
   tijdstippen van gebruik en het soort actie dat met het account op
   genoemde tijdstippen verricht is, zoals *PIN geverifieerd* of *IRMA
   sessie uitgevoerd*. In het bijzonder bevatten deze logs geen
   persoonsgegevens, zoals attributen, of gegevens over de partij aan
   wie attributen getoond zijn, of van wie attributen ontvangen
   zijn. Deze log-gegevens worden niet met derden gedeeld, tenzij bij
   een wettelijke verplichting. Bij het opheffen van een account, of
   bij het verwijderen van de gegevens ervan, worden de log-gegevens
   door de stichting terstond verwijderd.

2. **Eenmalig, zeer tijdelijk.** Bij uitgifte van attributen voorziet
   de stichting deze attributen van een eigen digitale handtekening;
   daarna worden de attributen in de IRMA app van de gebruiker
   geplaatst. Onmiddelijk daarop worden de gegevens verwijderd uit de
   eigen systemen van de stichting. De stichting houdt geen
   registratie bij van attribuut uitgifte.

   Voor sommige vormen van uitgifte wordt de gebruiker eerst gevraagd
   zichzelf met noodzakelijke attributen te
   authenticeren. Bijvoorbeeld voor uitgifte van BIG attributen worden
   eerst de naam en geboortedatum van de gebruiker gevraagd; deze
   gegevens zijn noodzakelijk om in het BIG-register te zoeken naar
   een bijbehorende BIG-registratie. Ook deze noodzakelijke attributen
   van de gebruiker worden hierna terstond verwijderd.

De stichting behoudt zich het recht voor om bekend te maken hoeveel
IRMA gebruikers op enig moment geregistreerd staan. Daarbij wordt
enkel het *aantal* geregistreerde email adressen bekend gemaakt, maar
de adressen zelf blijven geheim. De stichting behoudt zich ook het
recht voor om statistische gegevens over de geregistreerde logs bekend
maken, zoals bijvoorbeeld het totaal aantal transacties per
tijdseenheid (dag, maand of jaar).

De [website](https://privacybydesign.foundation) staat onder beheer
van de stichting Privacy by Design. De stichting verzamelt geen
gegevens van bezoekers en plaatst geen cookies.

Technische veranderingen in het IRMA systeem, of eventuele nieuwe
diensten van de stichting, kunnen leiden tot een aanpassing van deze
privacy policy. De stichting behoudt zich het recht voor om dergelijke
wijzigingen door te voeren en zal de nieuwe privacy policy zo snel
mogelijk via deze pagina bekend maken.

Voor eventuele vragen of opmerkingen over deze privacy policy kan
[contact](/contact) opgenomen worden met de stichting.

Datum: 3 juli 2017.
