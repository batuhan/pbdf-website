---
layout: page
title: Vrienden en Helden van de Stichting
meta_title: Vrienden
header:
  image_fullwidth: header_unsplash_4.jpg
  title: Privacy by Design Foundation
permalink: /steun/
language: nl
translations:
  en: /support
---

De stichting Privacy by Design wil zo veel mogelijk van haar diensten
gratis aanbieden. De activiteiten van de stichting kosten echter wel
geld, zoals bijvoorbeeld het in de lucht houden van de IRMA
infrastructuur en het ontwikkelen en onderhouden van nieuwe diensten
en software (waaronder in het bijzonder de [IRMA
app](https://privacybydesign.foundation/download/)).

De stichting Privacy by Design heeft geen winstoogmerk, maar heeft
toch geld nodig. U kunt daarbij helpen, zeker als u de stichting een
warm hart toedraagt.

De stichting kent de speciale status *Friend of the Foundation* of
*Hero of the Foundation* toe aan bedrijven of andere organisaties, of
aan particulieren, die de stichting steunen met een bedrag van
minstens tienduizend Euro (vrienden) of honderdduizend Euro
(helden). 

Heeft u belangstelling om ook vriend of held van de stichting te
worden, neem dan contact op met de voorzitter van de stichting
(voorzitter 'at' privacybydesign.foundation). Mogelijke redenen om de
stichting te ondersteunen zijn:

* U vindt het belangrijk dat er een onafhankelijk niet-commercieel
  open source identiteitsplatform is, waar iedereen gebruik van kan
  maken.  
* U bent (huidig of toekomstig) gebruiker van IRMA en wil
  dat de stichting (financieel) voldoende stabiel is om haar
  activiteiten op langere termijn voort te zetten.

Vriendschap/heldendom van de stichting levert geen invloed op het
beleid: de stichting is en blijft onafhankelijk. De stichting zal wel,
zonodig, haar vrienden en helden bij operationele problemen als eerste
bijstaan.  Financiële bijdragen zullen enkel in lijn met de
[doelstellingen](https://privacybydesign.foundation/over/) van
de stichting besteed worden. De stichting publiceert een jaarverslag
met daarin een financiële verantwoording.


