---
layout: page
title: Doelstelling
meta_title: Doelstelling
teaser: De stichting Privacy by Design wil in algemene zin de ontwikkeling en het gebruik van open, privacy-vriendelijke en goed-beveiligde ICT bevorderen.
header:
  image_fullwidth: header_unsplash_4.jpg
  title: Privacy by Design Foundation
permalink: /doelstelling/
language: nl
translations:
  en: /goals
---

Meer in het bijzonder richt de stichting zich op de ontwikkeling en
het gebruik van het eigen systeem [IRMA](/irma), een afkorting voor *I
Reveal My Attributes*.  Met IRMA kunt u op een privacy-vriendelijke,
beveiligde manier eigenschappen (attributen) van uzelf onthullen
(zoals: ik ben boven de 18), zonder dat u andere, niet-relevante
informatie over uzelf weggeeft.

Ook kunt u met IRMA attribuut-gebaseerde handtekeningen zetten,
zie [IRMA](/irma-uitleg) voor meer informatie.

### Beleidsplannen voor 2017

Na oprichting in oktober 2016 komen de activiteiten van de stichting
pas in 2017 goed op gang. Deze activiteiten zijn met name gericht op:

* Het leggen van een financiële basis voor de activiteiten van de
  stichting. Met name gaat het om de structurele financiering die het
  bedrijf [Alliander](https://www.alliander.com/nl) de stichting voor
  2017 geeft. Daarnaast worden de mogelijkheden van subsidies en
  projecten verkend en zo mogelijk in gang gezet.

* Het consolideren van de organisatie van de stichting, met name door
  een uitbreiding van het bestuur van 3 naar 5 personen (gerealiseerd
  in juli 2017) en het aanvragen van een ANBI status.

* Het opzetten en onderhouden van de website van de stichting. Een
  nederlandstalige versie is inmiddels operationeel. In de loop van
  2017 zal ook een engelstalige versie geproduceerd worden.

* Het daadwerkelijk aanbieden van attribuut-gebaseerde authenticatie
  via ontwikkeling en uitrol van het IRMA systeem. De
  [uitgifte](/uitgifte) van verschillende attributen is nu mogelijk,
  waaronder (medische) BIG attributen. Het verifiëren van attributen
  wordt niet als dienst door de stiching aangeboden, maar wordt wel
  ontwikkeld voor verschillende andere partijen (waaronder met name
  [Surfnet](https://www.surfnet.nl)).

* De ontwikkeling van een IRMA app voor iOS, naast de bestaande IRMA
  app voor Android.

* Het organiseren van een stabiele basis aan programmeer-capaciteit
  voor de ontwikkeling van het IRMA ecosysteem.

* Het zoeken en aangaan van samenwerkingsverbanden met verschillende
  spelers op het gebied van identity management in Nederland, en
  mogelijk ook daarbuiten.

* Het vergroten van de (naams)bekendheid van de stichting Privacy by
  Design in het algemeen, en van attribuut-gebaseerde authenticatie
  met IRMA in het bijzonder.

### Verslagen en verantwoording

De stichting is eind 2016 opgericht. Het eerste jaarverslag, inclusief
een overzicht van de uitgeoefende activiteiten en een financiële
verantwoording, zal begin 2018 gepubliceerd worden, over het "lange"
eerste jaar, namelijk 2017 en de laatste maanden van 2016.
